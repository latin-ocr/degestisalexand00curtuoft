2 Q. CURTII RUFI

sis Graecorum carminibus inclitus. Fons eius ex summo 3
montis cacumine excurrens in subiectam petram magno
strepitu aquarum cadit: inde diffusus circumiectos rigat
campos, liquidus et suas dumtaxat undas trahens. Itaque 4
color eius placido mari similis locum poetarum mendacio
fecit: quippe traditum est, Nymphas amore amnis retentas
in illa rupe considere. Ceterum quamdiu intra muros fluit, 5
nomen suum retinet: at quum extra munimenta se evolvit,
maiore vi ae mole agentem undas Lycum appellant.

Alexander quidem urbem destitutam a suis intrat, ar· 6
cem vero, in quam confugerant, oppugnare adortus cadu-
ceatorem praemisit, qui denuntiaret, ni dederent, ipsos
ultima esse passuros. Illi caduceatorem in turrem et situ 7
et opere multum editam perductum, quanta esset altitudo,
intueri iubent ac nuntiare Alexandro, non eadem ipsum et
incolas aestimatione munimenta metiri: se scire, inexpu-
gnabiles esse: ad ultimum, pro fide morituros. Ceterum, 8
ut circumsideri arcem et omnia sibi in dies artiora vide-
runt esse, sexaginta dierum inducias pacti, ut, nisi intra
eos auxilium Dareus ipsis misisset, dederent urbem, post-
quam nihil inde praesidii mittebatur, ad praestitutam diem
permisere se regi.

Superveniunt deinde legati Atheniensium, petenteS, 9
ut capti apud Granicum amnem redderentur sibi. Ille non
hos modo, sed etiam ceteros Graecos restitui suis iussu-
rum respondit, finito Persico bello.

(2) Ceterum Dareo imminens, quem nondum Euphra- 10
ten superasse cognoverat, undique omnes copias contra-
hit, totis viribus tanti belli discrimen aditurus. Phrygia 11
erat, per quam ducebatur exercitus, pluribus vicis quam
urbibus frequens. Tune habebat nobilem quondam Midael‘z
regiam: Gordium nomen est urbi, quam Sangarius amnis
interfluit, pari intervallo Pontico et Cilicio mari distantem.
Inter haec maria angustissimum Asiae spadum esse com- 13
perimus, utroque in artas fauces compellente terram. Quae
quia continenti adhaeret, sed magna ex parte cingitur ssu-
ctibus, speciem insulae praebet ac, nisi tenue discrimen
obiiceret, quae nunc dividit maria, committeret.

 

