m Q. CURTII RUFI

Sed iam illa quoque victor intraverat, omni quidem2o
opulentia ditia. Ingens auri argentique pondus, non belli,
sed luxuriae apparatum, diripuerant milites. Quumque plus
raperent, passim strata erant itinera vilioribus sarcinis,
quas in comparatione meliorum avaritia contempserat.
lamque ad feminas perventum erat, quibus quo cariora21
ornamenta sunt ‚ violentius detrahebantur: ne corpo-
ribus quidem vis ac libido parcebat. Omnia planctu 22
tumultuque, prout cuique fortuna erat, repleverant, nec
ulla facies mali deerat, quum per omnes ordines aetates-
que victoris crudelitas ac licentia vagaretur. Tunc vero 23
impotentis fortunae species conspici potuit, quum ii, qui
tamen Dareo tabernaculum exornaverant, omni luxu et
opulentia instructum, eadem illa Alexandro ‚ quasi veteri
domino, reservabant. Namque id solum intactum omise-
rant milites, ita tradito more, ut victorem victi regis taber·
naculo exciperent.

(29) Sed omnium oculos animosque in semet averte- 24
rant captivae mater coniunxque Darei: illa non maiestate
solum, sed etlam aetate venerabilis, haec formae pulchri-
tudine, ne illa quidem sorte corruptae. Receperat in sinum
tilium nondum sextum annum aetatis egressum, in spem
tantae fortunae, quantam pater eius paulo ante amiserat,
genitum. At in gremio anus aviae iacebant adultae virgi-25
nes duae, non suo tantum, sed etiam illius maerore con-
l'ectac. lugens circa eam nobilium feminarum turba con-
stiterat, laceratis crinibus abscissaque veste, pristini de-
coris immemores, reginas dominasque veris quondam,
tunc alienis nominibus invocantes. illae suae calamitatis 26
oblitae, in utro cornu Dareus stetisset, quae fortuna dis-
criminis suisset, requirebant. Negabant‚ se captas, si vi-
veret rex. Sed illum equos subinde mutantem longius suga
abstulerat.

In acie autem caesa sunt Persarum peditum centum&
milia, decem equitum. At a parte Alexandri quattuor et
quingenti saucii fuere, ex peditibus triginta omnino et duo
desiderati sunt, equitum centum quinquaginta interfecti.
Tantulo impendio ingens victoria stetit.

