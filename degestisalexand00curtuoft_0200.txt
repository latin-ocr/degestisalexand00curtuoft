172 Q. CURTII RUFI

erit ei , qui primus occupaverit verticem ‚ talenta X: uno mi·-
nus accipiet, qui proximus ei venerit, eademque ad decem
homines servabitur portio. Certum autem habeo, vos non tam
liberalitatem intueri meam, quam voluntatem.

(42) His animis regem audierunt, ut iam cepisse ver· 13
tieem viderentur: dimissique ferreos cuneos, quos inter
saxa defigerent, validosque funes parabant. Rex circum- 14
vectus petram, qua minime asper ac praeruptus aditus vi-
debatur, secunda vigilia, quod bene verteret, ingredi iubet.
llli, alimentis in biduum sumptis, gladiis modo atque hastis
armati subire coeperunt. Ac primo pedibus ingressi sunt: 15
deinde, ut in praerupta perventum est, alii manibus emi· '
nentia saxa complexi levavere semet, alii adiectis funium
laqueis evasere: quibus [alii], quum cuneos inter saxa de·
figerent, gradus subdidere, quis insisterent. Diem inter
metum laboremque consumpserunt. Per aspera enisis du- 16
riora restabant, et crescere altitudo petrae videbatur. Illa
vero miserabilis erat facies, quum ii, quos instabilis gra-
dus fefellerat, ex praecipiti devolverentur. Mox eadem
in se patienda alieni casus ostendebat exemplum. Per17
lias tamen difficultates enituntur in verticem monsss, om—
nes fatigatione continuati laboris affecti, quidam mul-
cati parte membrorum: pariterque eos et nox et somnus
oppressit. Stratis passim corporibus in inviis et asperis 18
saxorum, periculi instantis obliti in lucem quieverunt: tan-
demque velut ex alto sopore excitati, occultas subiectas-
que ipsis valles rimantes, ignari, in qua parte petrae tanta
vis hostium condita esset, fumum specu infra se ipsos
evolutum notaverunt. Ex quo intellectum, illam hostium 19
latebram esse. ltaque hastis imposuere, quod convenerat
signum: totoque e numero duos et XXX in ascensu inter-
isse agnoscunt.

(43) Rex non cupidine magis potiundi loci, quam vi-20
cem eorum, quos ad tam manifestum periculum miserat,
sollicitus toto die cacumina montis intuens restitit. Noctu
demum, quum obscuritas conspectum oculorum ademis-
set, ad curandum corpus recessit. Postero die nondum2l1
satis clara luce primus vela, signum capti verticis, con- ἶ

  
     

