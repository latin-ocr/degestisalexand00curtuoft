 

192 Q. CURTII RUFI

salutem regis pertinere, quae afferret, affirmat. Et tempus,22
quo venerant, et vultus, haud sane securi animi index, et
maestitia e duobus alterius Ptolemaeum ac Leonnatum ex—
cubantes ad cubiculi limen excitaverunt. ltaque apertis
foribus et lumine illato, sopitum mero ac somno excitant
regem. Ille, paulatim mente collecta, quid afferrent, inter-
rogat. Nec cunctatus Eurylochus non ex toto domum suam 23
aversari deos dixit, quia frater ipsius, quamquam impium
facinus ausus foret, tamen et poenitentiam eius ageret et
per se potissimum profiteretur indicium. In eam ipsam
noctem, quae decederet, insidias comparatas fuisse, au-
ctores scelesti consilii esse, quos minime crederet rex.
Tum Epimenes cuncta ordine consciorumque nomina cx- 24
ponit. Callisthenen non ut participem facinoris nominatum
esse constabat, sed solitum puerorum sermonibus vitupe-
rantium criminantiumque regem faciles aures praebere.
Quidam adiiciunt, quum Hermolaus apud eum quoque 25
verberatum se a rege quereretur, dixisse Callisthenen, me-
minisse debere eos, iam viros esse: idque ad consolan-
‹lam patientiam verberum, an ad incitandum iuvenum do—
lorem dIctum esset, in ambiguo fuisse.

Rex, animi corporisque sopore discusso, quum tanti26
periculi, quo evaserat, imago oculis oberraret, Eurylochum
L talentis et cuiusdam Tyridfitis opulentis bonis protinus
donat fratremque, antequam pro salute eius precaretur,
restituit. Sceleris autem auctores interque eos Callisthe-27
nen vinctos asservari iubet: quibus in regiam adductis
toto die et nocte proxima mero ac vigiliis gravis ac-
quievit.

(24) Postero autem frequens consilium adhibuit, cui28
patres propinquique eorum, de quibus agebatur, inter-
erant, ne de sua quidem salute securi: quippe Macedonum
more perire debebant, omnium devotis capitibus, qui san-
guine contigissent eos. Rex introduci coniuratos praeter29
Callisthenen iussit: atque, quae agitaverant, sine cuncta-
tione confessi sunt. Increpantibus deinde universis eos,30
ipse rex, quo suo merito tantum in semet cogitassent fa-
cinus, interrogat.

