242 Q. CURTII RUFI

semivivis, quam cadaveribus. Ac ne levius quidem aegri
sequi poterant: quippe agmen raptim agebatur, tantum
singulis ad spem salutis ipsos proficere credentibus, quan-

tum itineris festinando praeciperent. Igitur, qui defece-1⁵ ’Ῐ 1

rant, notos ignotosque, ut allevarentur, orabant: sed nec
iumenta erant, quibus excipi possent, et miles vix arma
portabat, imminentisque et ipsis facies mali ante oculos
erat. Ergo saepius revocati ne respicere quidem suos
sustinebant, misericordia in formidinem versa. Illi relicti 16
deos testes et sacra communia regisque implorabant
opem, quumque frustra surdas aures fatigarent, in rabiem
desperatione versa, parem suo exitum similesque ipsis
amicos et contubernales precabantur.

(41) Rex dolore simul ac pudore anxius, quia causa17
tantae cladis ipse esset, ad Phrataphernen Parthienorum
satrapen misit, qui iuberet camelis cocta cibaria afferre,
aliosque finitimarum regionum praefectos certiores neces-
sitatis suae fecit. Nec cessatum est ab his. Itaque fame 18
dumtaxat vindicatus exercitus tandem in Cedrosiae fines
perducitur. Omnium rerum sola fertilis regio est, in qua
stativa habuit, ut vexatos milites quiete firmaret. 1 Hic 19
Leonnati litteras accepit, conflixisse ipsum cum octo mili—
bus peditum et trecentis equitibus Oritarum prospero
eventu. A Cratero quoque nuntius venit, Ozinen et Zari-
aspen, nobiles Persas, defectionem molientes oppressos
a se, in vinculis esse. Praeposito igitur regioni Sibyrtio, 20
(namque Menon, praefectus eius, nuper interierat morbo)
in Carmaniam ipse processit. Aspastes erat satrapes gen· 21
tis, suspectus, res novare voluisse, dum in India rex est.
Quem occurrentem, dissimulata ira, comiter allocutus, dum 22
exploraret, quae delata crant, in eodem honore habuit.

(42) Quum inde praefecti, sicut imperatum erat⁷ equo-
rum iumentorumque iugalium vim ingentem ex omni,
quae sub imperio erat, regione misissent, quibus deerant
impedimenta, restituit. Arma quoque ad pristinum re-23 ’
secta sunt cultum: quippe haud procul a Perside aberant,
non pacata modo, sed etiam opulenta. Igitur, ut supra24
dictum est, aemulatus Patris Liberi non gloriam solum,

 

