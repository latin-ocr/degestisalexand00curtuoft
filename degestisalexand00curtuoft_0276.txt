248 Q. CURTII RUFI

ipso degeneravit, ut, invictus quondam adversus libidi-
nem animi, arbitrio scorti aliis regna daret, aliis adime-
ret vitam.

(6) Iisdem fere diebus litteras a Coeno accipit de re-43
bus in Europa et Asia gestis, dum ipse Indiam subegit.
Zopyrio, Thraciae praepositus, quum expeditionem in44
Getas faceret, tempestatibus procellisque subito coortis,
cum toto exercitu oppressus erat. Qua cognita clade45
Seuthes Odrysas, populares suos, ad defectionem com-
pulerat. Amissa propemodum Thracia, ne Graecia qui0
dem * *

[FreinshemIi Supplementum.]

[tumultibus inconcussa mansit. Nam Alexander, punita satraparum
quorundam insolentia, quarn, dum in extremo orbe Indorum armis at
tinctum per summa scelera atque nagida in provinciales exercuerant,
ceterorum metum intenderat: qui iu paribus delictis idem admissorum
praemium expectantes in mercenariorum militum fldem confugiebant,
illorum manibus, si ad supplicium poscerentur, salutem suam tutaturi:
autpecunia‚ quanta poterut, coacta, fugam inibant. Ea re cognita,
litterae ad omnes Asiae praetores missae sunt, quibus inspectis e vesti-
gio omnes peregrinos milites, qui stipendia sub ipsis facerent, dimit-
tere iubebantur. Erat inter eos Harpalus, quem Alexander, quod ob
ipsius amicitiam olim a Philippo eiectus solum vertisset, iuter fidissi-
mos habebat et post Mazaei mortem satrapia Babyloniae donaverat
thesaurorumque custodiae praefecerat. Is igitur, quum fiduciam, quam
in propensissimis regis gratia habere poterat, magnitudine flagitiorum
consumpsisset, quinque talentum milia ex gaza regia rapit conducta-
que sex milium mercenariorum manu in Europam evadit. Iampridem
enim luxu etlibidinibus in praeceps tractus desperataque apud regem
venia adversus iram ipsius iu alienis opibus subsidium circumspicere
coeperat: et Athenienses, quorum non contemnendam potentiam et.
apud ceteros Graecos auctoritatem, tum occultum in Macedonas odium
norat, sedulo coluerat. Itaque spem suis faciebat, Athenienses, ad-
ventu sno cognito copiisque et pecuniis, quas adduceret, coram in-
spectis, protinus arma consiliaque sociaturos esse. Nam apud popu-
lum imperitum et mobilem per homines improbos et avaritia venales
omnia se muneribus consecuturum existimabat]

CAP. 11.

(7) Igitur triginta navibus Sunium transmittunt (pro- 1
montorium est Atticae terrae), unde portum urbis petere

 

l

  

,ι

Ξ

