256 Q. CURTII RUFI

eorum eius neque multo post ipsi quoque regi extorsit. Pueros in
stadio certantes spectabat, quum nuntiatur, deficere Hephaestionem,
qui, morbo ex crapula contracto ‚ septimum iam diem decumbebat.
Exterritus amici periculo statim consurgit et ad hospitium illius ce-
leriter pergit: neque tamen prius eo pervenit, quam illum mors oc-
cupasset. ld regi omnium, quae iu vita pertulerat, adversorum lu-
ctuosissimum accidisse eertum habetur, eumque magnitudine doloris
in lacrimas et lamenta victum multa animi de gradu deiecti argu-
menta edidisse. Sed ea quidem varie traduntur: illud inter omnes
constat, ut quam decentissimas exequias ei duceret, noluisse Ecba-
tanis sepeliri, sed Babylonem, quo ipse concessurus erat, aPerdicca
deferri curasse ibique funus inaudito antehac exemplo duodecim
talentum milibus locavisse. Per universum certe imperium lugeri
eum iussit: et ne memoria eius in exercitu exolesceret, equitibus,
quis praefuerat, nullum praefecit ducem, sed Hephaestionis alam ap-
pellari voluit et, quae ille signa instituisset, ea non immutari. Fu-
nebria certamina ludosque, quales nunquam editi fuissent, meditatus
tria artificum milia coegit: qui non multo post in ipsius exequiis
certasse feruutur. Nec amici tam effuso affectu ad conciliandam
eius gratiam segniter usi certatim repperere, per quae memoria de-
functi clarior honoratiorque fieret. Igitur Eumenes, quum se ob si-
multatem cnm Hephaestione regis indignationem iucurrisse sensisset,
multis auctor fuit seque et arma sua Hephaestioni consecrandi pe-
cuniasque ad cohonestandum funus large contulit. Hoc exemplum
imitati sunt ceteri: eoque mox processit assentationum impudentia,
ut regi maerore et desiderio defuncti insanienti persuasum tandem
fuerit, deum esse Hephaestionem. Quo quidem tempore ex copia<
rum ducibus Agathocles Samius ad extremum periculi veuit, quod
illius tumulum praeteriens illacrimasse visus esset. Ac nisi Perdic-
cas, venanti sibi Hephaestionem apparuisse ementitus, per deos om-
nes ipsumque Hephaestionem deierasset, ex ipso se cognovisse, Aga-
thoclem non ut mortuum et vanae divinitatis titulis frustra ornatum
flevisse, verum ob memoriam pristinae sodalitatis lacrimas uon te-
nuisse, vir fortis et de rege bene meritus pietatis in amicum graves
poenas innoxio capite pependisset.

Ceterum ut paulisper a luctu avocaret animum⁷ iu Cossaeorum
gentem expeditionem suscepit. Iuga Mediae vicina Cossaei tenent,
asperum et acre genus et praedando vitam tolerare solitum. Ab
his Persarum reges annuo tributo pacem redimere consueverant, ne
iu subiecta decurrentes infestam latrociniis regionem facerent. Nam
vim tentantes Persas facile reppulerant, asperitate locorum defensi,
in quae se recipiebant, quotiens armis superabantur. Iidem mune-
ribus quotannis placabantur, ut regi Ecbatanis, ubi aestiva solebat
agere, Babylonem remigranti tutus per ea loca transitus esset. Hos
igitur Alexander bipartito agmine aggressus intra quadraginta dies
perdomuit. Nam ab ipso rege et Ptolemaeo, qui partem exercitus

 

