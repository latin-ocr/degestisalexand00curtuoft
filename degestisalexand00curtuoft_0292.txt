264 Ω. cURTll RUFI

Arrhidaeo contemptum attulerunt: quippe dum miseren-
tur, etiam favere coeperunt. Igitur non alium regem se, 6
quam eum, qui ad hanc spem genitus esset, passuros per-
tinaci acclamatione declarant vocarique Arrhidaeum iu-
bent, Quem Meleager infestus invisusque Perdiccae stre- 7
nuc perducit in regiam: et milites Philippum consalutatum
regem appellant.

(23) Ceterum haec vulgi erat vox, principum alia&
sententia. E quibus Pithon consilium Perdiccae exequi
coepit tutoresque destinat filio ex Roxane futuro Perdic-
cam et Leonnatum, stirpe regia genitos. Adiecit, ut in 9
Europa Craterus et Antipater res administrarent. Tum
iusiurandum a singulis exactum, futuros in potestate regis
geniti Alexandro. Meleager haud iniuria metu supplicii 10
territus cum suis secesserat. Rursus Philippum trahens
secum irrupit in regiain, clamitans, suffragari spei publicae
de novo rege paulo ante conceptae robur aetatis: experi-
rentur modo stirpem Philippi et filium ac fratrem regum 2
duorum: sibimetipsis potissimum crederent. Nullum pro· 11 ,
fundum mare, nullum vastum fretum et procellosum tan-
tos ciet fluctus, quantos multitudo motus habet, utique si
et nova et brevi duratura libertate luxuriat. Pauci Per-12
diccae modo electo, plures Philippo, quem spreverant,
imperium dabant. Nec velle nec nolle quicquam diu po-
terant, poenitebatque modo consilii, modo poenitentiae
ipsius. Ad ultimum tamen in stirpem regiam inclinavere
studiis. Cesserat ex concione Arrhidaeus, principum :iu-13
ctoritate conterritus: et, abeunte illo, conticuerat magis
quam languerat militaris favor. ltaque revocatus vestem
fratris —— eam ipsam, quae in sella posita fuerat — indui-
tur, et Meleager, thorace sumpto, capit arma, novi regis 14
satelles. Sequitur phalanx hastis clypeos quatiens, ex-
pletura se sanguine illorum, qui affectaverant nihil ad ip-
sos pertinens regnum. In eadem domo familiaque imperii 15
vires remansuras esse gaudebant: hereditarium imperium
stirpem regiam vindicaturam: assuetos esse nomen ipsum
colere venerarique, nec quemquam id capere, nisi geni-
tum, ut regnaret.

 

